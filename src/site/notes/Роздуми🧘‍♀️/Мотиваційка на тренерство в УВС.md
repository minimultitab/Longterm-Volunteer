---
{"dg-publish":true,"permalink":"/rozdumi/motivaczijka-na-trenerstvo-v-uvs/"}
---

## Розкажи про свій досвід волонтерства
— Долучився до волонтерства більш як на 40 заходах (спортивних, громадських, освітніх, бізнес-тематики), зокрема на БУР-таборі від ГО “БУР”
— Працював над благодійними стрімом довжиною у місяць в студентський організації “Enactus KNEU”
— Брав участь в “Агентах Волонтерства” Української Волонтерської Служби, де глибоко інтегрувався з волонтерським рухом, організовував події для спільноти волонтерів, а з 24 лютого модерував волонтерський чат, надавав персональну інформаційну підтримку за запитами його учасників (до та після появи “Гарячої лінії волонтерства”)
— Під час участі у програмі особистісного розвитку “Українська академія лідерства” (ГО “УАЛ”) очолював департамент волонтерства, де відповідав за волонтерські можливості, їх організацію та комунікацію для 56 студентів УАЛ, а також зовнішніх волонтерів
— Зі студентами УАЛ створив благодійний та культурний проєкт “Світло/1778”, у рамках якого організував та фандрейзив на виставки фотографій Маріуполя у Дніпрі та Львові, а також організовував онлайн та офлайн забіги за Маріуполь
— Співорганізовував 10-денну експедицію молодіжної делегації студентів УАЛ в Європу, зокрема відповідав там за програму у країнах: комунікував зі спікерами та модерував зустрічі з ними
— В рамках молодіжної експедиції до Європи, брав участь в адвокаційній кампанії (через маніфестації) у 6 країнах щодо викрадення українських дітей
— Наразі беру участь у програмі довгострокового волонтерства у громадах від ГО “БУР”, де займаюся молодіжною роботою, організовую події та сприяю підвищенню організаційної спроможності місцевих команд

## Якщо ти представляєш громадську організацію чи волонтерський фонд — вкажи, будь ласка, назву організації та свою посаду/роль в команді

Українська Волонтерська Служба — Агент Волонтерства ‘2022
Українська Академія Лідерства — студент ‘2023
Українські Студенти за Свободу — активіст

## Чи маєш ти досвід тренерства? Якщо так, то розкажи нам коротко про нього та, за можливості, зазнач наявність сертифікатів, які його підтверджують

Більшу частину прямого досвіду тренерства та спікерства я отримав у 2022-2023 навчальний рік в Українській академії лідерства, де я провів більше 10 лекцій з волонтерства, можливостей для молоді, доброчесності та soft-скілів. Також провів 9 презентації ГО “УАЛ” для школярів. Переважна авдиторія — школярі 10-11 класу.

В УАЛ я проходив програмний тренінг для тренерів, а також тренінг для фасилітаторів, що не передбачали сертифікату.

Окрім того, проводив більше 10 лекцій/інтеракцій зі студентами УАЛ довжиною від 30 до 90 хвилин на суспільно-політичну тему.

Якщо брати загальний досвід публічних виступів та модерації: практикував промови в клубі ораторської майстерності “Своя сорочка”, брав участь в дебатах, пітчив проєкти під час події “БУРлаб” від ГО “БУР”, модерував зустрічи зі спікерами під час експедиції УАЛ в Європу.



## Чому ти хочеш стати тренером/кою з волонтерства? (актуальна частина)
- вже проводив багато лекцій, хочу робити це сертифіковано
- хочу пов’язати своє життя з тренерською кар’єрою
- обожнюю виступати та навчати
- відчуваю недостатню реалізованість себе в УВС через попередній брак досвіду
- хочу мати можливість подорожувати всією Україною та вивчати її громади зсередини

Перш за все, мені подобається працювати з групами, що я усвідомив через досвід роботи аніматором, буття ведучим, проведення лекцій та тренінгів для молоді. Тренерство для мене як окремий вид лідерства, але на засадах важливого для мене принципу “рівний рівному”.

Враховуючи вищесказане та моє захоплення тренінгами та програмами у яких я брав участь, наразі я маю мету сформувати особистий бренд тренера-фасилітатора, у чому, я впевнений, допоможе практичний досвід тренера з волонтерства.

Беззаперечно, що волонтерство є близькою до мене темою — тренінги, курси, мої проєкти тощо — і саме зараз табір для тренерів є можливістю ефективно реалізувати участь у одному з таких проєктів, довгостроковому волонтерстві від БУР, бо після табору я зможу організувати і провести у громаді ШУВи та ШВ, для чого мені наразі не вистачає акумульованих УВС знань та практик.

До того ж, я нарешті знаю, що матиму достатньо часу долучатися до тренерства, адже одразу після довгострокового волонтерства не буду сильно загружений проєктами — і зможу дійсно виконувати функцію тренера у спільноті УВС не тільки у своїй громаді.

---

# Мотиваційка для відлучення з програми (за часів Академії, неактуально)
- вказати дати (3-4 червня) та локацію (Київ) + 
- розкрити прямий зв’язок з профорієнтацією (третій сектор) + 
- пояснити незамінність цієї можливості (“наступна через рік” + “тренерська сертифікація”) +
- розмова з Веронічкою дала зрозуміти — треба переходити від слів до амбітних дій/мрій

Вітаю! Це мій лист-мотивація відлучитися для проходження 3-4 червня грантового тренінгу для тренерів з волонтерства від ГО “Українська Волонтерська Служба” (УВС) у м. Київ, куди я наразі проходжу відбір, в успішності чого впевнений на 100%

В першу чергу, для мене є мрією пов’язати своє життя із тренерством, бо для мене воно є “сродною працею”. Мені добре даються публічні виступи, а також вчити людей чомусь — і найголовніше, я обожнюю і вмію втримати увагу. Зараз я маю незамінну можливість стати сертифікованим тренером з волонтерства у швидко зростаючій організації, якою я хочу скористатися.

Чому для мене це важливо?

— можливість стати тренером УВС є лише один раз на рік, але я хочу приносити користь як тренер вже зараз, враховуючи весь акумульований в УАЛ досвід;
— сертифікованість мене як тренера допоможе розпочати кар’єру в громадському секторі (куди я планую) одразу після випуску — тобто це є можливість реалізувати мою професійну амбіцію;
— я зможу прокачати свої навички як тренера для подальших проєктів та потреб;
— бо відчуваю нереалізованість у спільноті УВС через певні обставини, що хочу виправити, аби повернути УВС зусилля, які вкладалися у моє формування як людини та волонтера.

Враховуючи все вищеперелічене, зокрема те, що всі Академські спортивні події закінчаться на початок червня, а також досягнення мною 100% KPI у рамках першої п’ятнадцятки сотників — я вважаю, що міг би відлучитися від програми на 2 дні для проходження цього тренінгу для тренерів.

Остання менторська з Веронічкою нагадала мені, що я можу говорити скільки завгодно про те, ким і чим я хочу стати, але якщо я не дію — то це нічого не варто. Я дію.


