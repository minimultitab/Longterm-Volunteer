---
{"dg-publish":true,"permalink":"/rozdumi/vazhlive/zhittya-ne-z-batkami/"}
---

## Думки нещодавньої ночі
Коли я закінчу участь у програмі довгострокового волонтерства, я стовідсотково матиму з'їхати від батьків, адже я більше не можу жити у цьому перенавантаженні криками, голосами, дітьми і так далі.

Зараз я бачу, що я заїдаю надмірний стрес на Виноградарі, а також розумію, що те, що все вже готово, не мотивує мене до дії, робить мене менш самостійним.

У мене також нема свого священного робочого місця, куди ніхто не має доступу. Місця, яке мені не треба 100500 разів змінювати методом незручного перетаскування всіх свої речей, бо бабуся чи Лєна знову хоче готувати щось на кухні.

На гроші з роботи тренером-фасилітатором я зможу зняти квартиру на два місяці разом з іншими витратами, зокрема на харчування і все таке, — і це точно зробить мене "якісніше", адже я зможу менше відволікатися, менше обурюватися на життя тут, менше відповідати на безглузді питання, які мене відверто дратують.

Лише думаю, що переїзд варто робити вже після зими, найдорожчого періоду життя у році.
## Що змінилося?
- сталася ще одна ледь не безсонна через храп мого батька ніч — і я зрозумів, що тут моє життя отруєне
	→ *заради себе, я хочу з’їхати*
- мені запропонували постійну роботу аніматором у одній з агенцій, де я класно себе показав — і я зрозумів, що у мене буде можливість щотижня стабільно заробляти по декілька тисяч без надмірного напруження
	→ *я маю ресурси, щоб з’їхати*
- після мого походу в секонд у Вишневому, я показав батькам свій новий одяг — і вони мене засрали, повністю знехтувавши **МНОЮ**
	→ *я хочу віддалитися від батьків, бо вони роблять мені боляче*
- я спостерігав за своїм оточенням та споживав маскультуру через Netflix та Instagram — і я усвідомив, що така близькість до батьків є тягарем, що мене надзвичайно сповільнює
	→ *я розумію, що життя з батьками перетягує у мене кермо мого життя*
## Підсумок
Одразу після довгострокового волонтерства я переїду на іншу квартиру, навіть якщо це буде складно, адже життя з батьками

- робить мені боляче
- сповільнює мою роботу та розвиток
- не дає займатися своїми гобі
- забирає в мене кермування моїм життям
- змушує мене сумніватися у собі через знецінення

Саме життя з батьками тримало мене подалі від “дорослого контексту”, якого мені так бракувало, щоб нарешті стати схожим на своє оточення та прийняти себе у ньому. Але це не про втрату особистості заради схожості — це про окреслення чіткої індивідуальності.

Питання ресурсів теж цілком уладнане

- наприкінці ДВ я не матиму боргів + можливо, буде 1 000 - 2 000 грн.
- протягом тренер-фасилітаторства я зароблю щоякнайменше 30 000 грн.
- мене запросили постійно співпрацювати з аніматорською агенцією, де година роботи коштує 400+ грн.

Хоча протягом зими це може бути дещо занадто дорого, якщо я не знайду постійну роботу зі стабільною оплатою від 20 000 грн.