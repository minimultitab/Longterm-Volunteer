---
{"dg-publish":true,"permalink":"/rozdumi/yak-ya-vidchuvayu-sebe-pid-chas-dv/"}
---

# Коротко
Відчуваю, що мені соромно бути довгостроковим волонтером, адже я до сих пір не сформував остаточний план своєї діяльності, через що маю відчуття, ніби я прожираю грантові гроші й Інна на мене дуже злиться через це, що я не готовий прийняти, адже це свідчило б про мою тотальну безвідповідальність
## Виконавець/керівник
Загальне відчуття наступне — “мене кинули у громаду, у якій я ніколи не жив, щоб я тут спочатку сам придумав, що за двіж треба робити, а потім успішно його зробив”.

На фоні цього я допустив думку, що напевне я дуже поганий у стратегуванні (принаймні у такій ситуації) — і набагато краще порався б з усім цим, якщо б мав просто виконувати те, про що мені кажуть
## Не для мене
Знову ж таки, на фоні того, що я до сих пір не маю чіткого плану робіт і картаю себе за це величезними порціями паніки і самознецінення, я допустив думку, що “довгострокове волонтерство у громадах не для мене”.

Я не знаю, наскільки ця моя ідея складається з дійсності, а наскільки з неготовності взяти та реалізувати відповідальність
## Потенційні механізми проблеми
Невдача у створенні робочого плану → відсутність структурованої дії → відсутність будь-якої дії → відчуття провини перед громадою, БУР та Інною за нереалізацію програми → паніка та гостре відчуття недоцільності використання часу, який мав би бути вільним (некомфортність у будь-яких обставинах)

Можливо, проблема також полягає у неспроможності створити ідеальний план та вгодити всім критеріям по GESI, через що не робиться зовсім нічого
## Потенційне рішення
Сконцентруватися саме на неформальній освіті та старлайтингу серед молоді, щоб коли ми поїдемо, вони продовжували такими можливостями користуватися.

Раніше я уявляв це у форматі
	волонтерство
		школи та уроки
		волонтерські ініціативи
		співпраця з волонтерськими організаціями
	неформальна освіта
		тренінги та лекції
		практичні заняття з неформальної освіти
		інші проєкти

Враховуючи, що я не дуже шарю, як зробити саме волонтерські ініціативи і весь такий двіж, то я, по-перше, міг би запитатися у когось з спільноти УВС, але і перебудувати роботу у наступному напрямкові
	неформальна освіта
		тренінги та лекції
		школи та уроки волонтерства
		практичні заняття з неформальної освіти
		інші проєкти
		консалтинг у громаді по напрямку

Думаю, що це більше працює відносно мого поточного розуміння роботи у громаді.