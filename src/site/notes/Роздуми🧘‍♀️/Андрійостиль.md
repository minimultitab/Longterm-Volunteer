---
{"dg-publish":true,"permalink":"/rozdumi/andrijostil/"}
---

# Контекст
Зараз ловлю величезні контрасти з тим, коли, наприклад ходив у школу — і просто одягав те, що є, бо не задумувався за те, як це мене представляє у суспільстві, адже моя самооцінка і так була ледь не нульова.

Потім, коли я поступово інтегрувався у проактивні волонтерські кола, пам'ятаю, що теж особливо не задумувався над одягом — і носив виключно мерч, який давали на подіях, де я був (тоді це були тільки футболки).

Перші походи і довгі поїздки дали мені зрозуміти важливість функціонального спорядження, метою якого є додатковий комфорт мандрівника. Паралельно я ловив себе на думці, що таке спорядження непогано виглядає — фліски, шкарпетки, термобілизна, куртки, пліцаки, сумки, зокрема сорочки і штани.

Перший похід у секонд під час Академії — знаходжу мєгаоверсайз каргоштани, які без ременя не можу одягнути, але вони одразу стають улюбленими штанами через купу карманів, "вільність" і класний колір.

Стається Intellectual Bootcamp — і мені різко треба туфлі, костюм-трійка та краватка, і бажано декілька комплектів для різноманітності. У результаті за дуже малу суму я знаходжу собі файний костюм, який я змішав з рештою своїх речей, що допомогло дуже мені полюбити офіційний одяг.

Вже після заходу я знову мав нагоду волонтерити на “притоні”, де можна було брати безлімітну кількість секонд-хенд речей — і пам’ятаю, що після досвіду Intellectual Bootcamp, там мене ще більш серйозно зацікавили офіційні речі (піджаки, краватки, брюки тощо), у результаті чого я знайшов собі 10 краваток, 6 піджаків і ще деякі речі. Після того моменту я інколи носив офіційне — і кайфував, бо на мене дивились і серйозно сприймали.

Далі я все ще аморфно носив шо мав, аж поки не сходив у секонд і не взяв якусь трохи дибільну, але прикольну сорочку з фруктами і не усвідомив, що одяг може суттєво змінювати вайб, який ти випромінюєш (так само як це сталося у мене з офіційним одягом).
## Під час ДВ
Перш за все, роблю висновок, що волонтерство і від’їзди у Київ суттєво вплинули на мої настрої щодо формування особистого стилю — я почав купляти речі і по-справжньому кайфувати від свого вбрання.

Наразі роблю висновок, що мені подобається стиль щось типу retrotechwear — функціональні речі у ретростилі чи просто не нові, які так чи інакше підкреслюють любов до подорожей та готовність бути дуже мобільним за необхідності. То є каргоштани (бажано такі, де можна відстібнути штанини), спортивні сорочки/футболки, легкі і теплі одночасно фліски, похідне взуття, яке підходить для міста. Переважно то про яскраві та функціональні речі.

Також, цікаво, ловлю себе на думці, що обожнюю офіційний стиль, особливо, якщо його офіційність спеціально недовершена.

Тобто, якщо звичайний офіційний стиль — це туфлі, брюки, сорочка (краватка опційно) і піджак (може з жилетом), то мені подобається у певних пропорціях заміняти його компоненти на щось неформальне.

Наприклад, звичайне темне взуття, темні джинси, сорочка з яскравою краваткою з нотками непокори звичайності. Ідеально при цьому, якщо взуття для походів або мандрів, яскраве (але переважно темне).

Наразі моєю мрією в контексті особистого стилю є суміщення елементів оцієї офіційності з легкістю мандрівного стилю, але то складно, то я поки ношу щось трохи суміжне.
### Важливі усвідомлення
- особистий стиль має надзвичайне значення, адже окрім того, що він транслює мої цінності та спосіб життя, усе це разом відкладається у людей навколо мене в голові — і створює особистий бренд
- чим краще мені підходить мій стиль, тим впевненіше я себе почуваю — і це щось стабільне, це є частиною любові до себе
- я хочу гарно одягатися навіть вдома, адже хочу бути гарним навіть вдома
## Після ДВ