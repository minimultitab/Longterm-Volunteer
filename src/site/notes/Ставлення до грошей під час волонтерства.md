---
{"dg-publish":true,"permalink":"/stavlennya-do-groshej-pid-chas-volonterstva/"}
---

## Контекст
Під час довгострокового волонтерства, моє ставлення до грошей суттєво змінилося, адже тепер я щомісяця отримую по 8 000 грн., які маю використовувати для власного життя.

По суті, це те ж саме, що і самостійне життя, адже ніхто окрім мене не вирішує, куди йдуть ці гроші.

Відповідно, я вирішив провести невеличку ретроспективу відносного свого ставлення до грошей та витрат “тоді” і зараз.
## Тоді
Коли я навчався у коледжі, я дуже рідко витрачав на щось свою стипендію. Лише одного разу купив гітару та мав декілька періодів, коли ледь не кожного дня купував собі каву.

На цьому етапі я боявся грошей. Я вважав себе бідним. Я вважав, що мені не пощастило і що я маю менше можливостей, ніж інші. Злидні.

Потім я вступив у Академію, не маючи достатньо грошей для її оплати. І я дуже панікував щодо грошей у той період часу.

[ідея — написати Дімасу подяку за роботу, яку він мені дав]

Пам’ятаю свій перший місяць — я жодного разу не сходив у магазин, щоб не витрачати свої кошти. Пам’ятаю, як я цим хизувався. Пам’ятаю, яким же жахливим цей спосіб життя був. Я не задовільняв свої потреби, я випрошував їжу, я згрібав недоїдки після сніданків-обідів-вечерь у перлині.

Це було низько.

Я лише хотів зекономити, бо сподівався, що це допоможе мені вижити? А що потім? Що відбувається після того як ти виживаєш? Я тоді і гадки не мав, як можна заробити кошти. Ні в Академії, ані поза Академією.

Переломним моментом, коли я дозволив собі витрачати гроші стала лекція Колєснікова, де він сказав, що є два шляхи — витрачати менше і заробляти стільки ж, або ж витрачати більше, але і заробляти більше.

Очевидно, який варіант є кращим.
## Тепер
Волонтерство. Мені платять 8 000 гривень щомісяця.

Тепер мене не годують, як в Академії або вдома. Я маю самостійно визначати, як я буду задовільняти свої потреби за визначену кількість грошей.

Я пробував різне — не витрачати кошти взагалі, як я робив це в Академії, або ж навпаки, без жодного плану витрачати їх на задовільнення своїх потреб.

Я дійшов висновку, що не витрачати кошти гірше, ніж витрачати, навіть якщо ти все ще докладаєш достатньо зусиль, щоб їх заробляти. Просто виникає питання “а заради чого я взагалі стараюся, якщо я не можу дозволити собі купити ту піцу?”.

Зараз я рахую, скільки я можу витратити, а скільки мені варто обов’язково відкласти. І це працює. Звісно, що інколи мені хочеться витратити навіть менше, ніж я вже собі дозволив — і у такі моменти треба знову розв’язувати собі руки, знаючи, що ти не планував економити ці кошти.

Досвід підробітку комп’ютерним майстром (і аніматором) дав мені зрозуміти, що завжди можна крутитись як хочеш, але лише поки ти того хочеш.

Тепер я розумію, що коли я повернуся у Київ, без роботи і грошей я точно не залишуся. Я буду знімати квартиру, навіть якщо коли я платитиму за перший місяць, я не буду впевнений, чи зможу оплачувати її далі.
## Підсумок
- я не залишуся без грошей у жодному випадку (у мене є гроші, навіть якщо їх нема)
- я чітко розумію, як будувати свою кар’єру вже зараз
- я навчився відкладати гроші — і з переїздом у Київ це має перерости у інвестиції
- я знаю і усвідомлюю, що пріоритет — задовільнення своїх потреб (навіть якщо це дорого), а не економія
## Інше